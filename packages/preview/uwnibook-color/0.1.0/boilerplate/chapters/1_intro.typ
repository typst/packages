#import "../uwnibook.typ": *

= 章標題
#subheading[
  此處為 Subheading 此處為 Subheading 此處為 Subheading 此處為 Subheading
]

烏之為靈者何？噫！豈獨是烏也．夫人之靈、大者賢、小者智．獸之靈、大者麟、小者駒．蟲之靈、大者龍、小者龜．鳥之靈、大者鳳、小者烏．賢不時而用、智給給兮為世所趨．麟不時而出、駒流汗兮擾擾於修途．龍不時而見、龜七十二鑽兮寧自保其堅軀．鳳不時而鳴、烏鴉鴉兮招唾罵於邑閭．烏兮、事將兆而獻忠、人反謂爾多凶．凶不本於爾、爾又安能凶？凶人自凶、爾告之凶、是以為凶．爾之不告兮、凶豈能吉？告而先知兮、謂凶從爾出．胡不若鳳之時鳴、人不怪兮不驚．龜自神而刳殼、駒負駿而死行、智騖能而日役、體劬劬兮喪精．烏兮爾靈、吾今語汝、庶或汝聽．結爾舌兮鈐爾喙、爾飲啄兮爾自遂、同翱翔兮八九子、勿噪啼兮勿睥睨、往來城頭無爾累．

== 節標題

梅君聖俞作是賦、曾不我鄙、而寄以為好．因勉而和之．庶幾感物之意同歸而殊途矣．

靈烏靈烏、爾之為禽兮．何不髙翔而逺翥、何為號呼于人兮．告吉凶而逢怒、方將折爾翅而烹爾軀、徒悔焉而亡路．彼啞啞兮如愬、請臆對而心諭：「我有生兮、秉陰陽之含育．我有質兮、處天地之覆露．長慈母之危巢、託主人之佳樹．斤不我伐、彈不我仆．母之鞠兮孔艱、主之仁兮則安．度春風兮、既成我以羽翰．眷庭柯兮、欲去君而盤桓．思報之意、厥聲或異．警於未形、恐於未熾．知我者謂吉之先、不知我者謂凶之類．故告之則反災于身、不告之則稔禍於人．主恩或忘、我懷靡臧．雖死而告、為凶之防．亦由桑妖於庭、懼而脩徳、俾王之興．雉怪于鼎、懼而脩徳、俾王之盛．天聴甚邇、人言曷病．彼希聲之鳳皇、亦見譏於楚狂．彼不世之麒麟、亦見傷於魯人．鳳豈以譏而不靈、麟豈以傷而不仁？故割而可巻、孰為神兵．焚而可變、孰為英瓊．寧鳴而死、不默而生．胡不學太倉之鼠兮、何必仁為、豐食而肥．倉苟竭兮、吾將安歸？又不學荒城之狐兮、何必義為．深穴而威．城苟圯兮、吾將疇依？寧驥子之困于馳騖兮、駑駘泰於芻養．寧鵷雛之饑於雲霄兮、鴟鳶飫乎草莽．君不見仲尼之云兮、予欲無言．纍纍四方、曾不得而已焉．又不見孟軻之志兮、養其浩然．皇皇三月、曾何敢以休焉．此小者優優、而大者乾乾．我烏也勤於母兮自天、愛於主兮自天．人有言兮是然、人無言兮是然 ．」

=== 小節標題

靈烏、我昔閔爾之忠、告人之凶、遭人唾罵、於時不容、覆巢彈類、驅逐西東．余是時作賦以弔汝、非乘爾困而責爾聰．今也主人悟、彈者去、豐爾食於太倉、置爾巢於高樹、晨雞不鳴、百鳥爭慕、傍睨鳳皇、下窺鵷鷺．爾於此時、徒能縱蒼鷹、逐狡兔、不能啄叛臣之目、伺賊壘之去、而復憎鴻鵠之不親、愛燕雀之來附．既不我德、又反我怒、是猶秦漢之豪俠、遠己不稱、昵己則譽．夫然、吾分足而已矣、又焉能顧？

