= Informazioni generali sull'attività di tirocinio
<informazioni-generali-sullattività-di-tirocinio>
Lo studente che si appresta a svolgere il lavoro di tesi generalmente incontra relatore e correlatore a inizio progetto per definire una tabella di marcia, quindi al completamento di ogni obiettivo fissato si ripresenta per un aggiornamento e un controllo. Questo è molto importante per approcciare il problema in modo organico e per evitare di illudersi di aver raggiunto un risultato sufficiente ritenendo concluso il lavoro.

Durante il lavoro è consigliato di prendere appunti su ciò che si sta facendo, in modo da avere una base per la stesura dell'elaborato.

Infine, è richiesto agli studenti di consegnare la proposta di indice prima di iniziare la stesura, per poi consegnare ogni capitolo a mano a mano che questi vengono completati. La tesi completa va consegnata per la rilettura finale a relatore e correlatore almeno una settimana prima della consegna ufficiale, per permettere un ultimo #emph[proof reading] e l'integrazione delle eventuali modifiche richieste.

Altri dettagli:

- E' estremamente importante che lo studente comunichi con i relatori per aggiornamenti regolari, in particolare ogni volta che ci sono sviluppi significativi o decisioni da prendere.

- E' altresì fondamentale che ogni comunicazione via mail avvenga mettendo sempre tutti i relatori/correlatori tra i destinatari.

- Di norma non serve venire a lavorare in laboratorio, tuttavia se lo studente lo preferisce è il benvenuto. Per ottenere il badge di accesso si acceda al portale: #link("https://badge.di.unimi.it/")

== Aspetti Burocratici (CdL Triennali)
<aspetti-burocratici-cdl-triennali>
Solitamente l'attività di tirocinio interno per la triennale si articola nei seguenti passaggi formali:

+ Scegliere un argomento su cui lavorare: è possibile partire da una propria idea o scegliere un tema tra quelli proposti dai docenti

+ Scegliere relatore e correlatore: il relatore deve essere uno strutturato del Dipartimento (Ricercatore, Professore associato o Professore ordinario)

+ Definire insieme ai relatori: titolo (anche provvisorio), obbiettivi e tabella di marcia

+ Procedere con l'apertura formale del tirocinio sulla piattaforma \
  #link("https://tirocini.di.unimi.it")

+ Il tirocinio deve durare almeno 14 settimane. Durante questo tempo si dovrebbe svolgere il grosso del lavoro

+ A tirocinio ultimato, se e solo se il relatore è d'accordo, si procede con la chiusura formale del tirocinio. Questa consiste da un lato nell'iscrizione all'appello apposito sul SIFA/UniMIA a carico dello studente, e dall'altro nell'inoltro della richiesta di chiusura a carico del relatore

+ Iscrizione alla sessione di laurea sul sito del Corso di Laurea \
  `https://<nome_cdl>.cdl.unimi.it/it/studiare/laurearsi` \
  (es. #link("https://informaticamusicale.cdl.unimi.it/it/studiare/laurearsi");)

+ Consegna di elaborato e riassunto in formato PDF-A (questo template produce già il formato richiesto) non superiore a 10MB

+ Discussione pubblica, che in quanto tale è aperta a spettatori esterni

+ Festeggiamenti (si ricorda che questi devono essere svolti nel rispetto dei luoghi e delle istituzioni rappresentate)

== Aspetti Pratici
<aspetti-pratici>
Relativamente gli aspetti pratici, ogni relatore ha un suo modus operandi per la gestione dei tesisti, quanto riportato di seguito va quindi considerato a solo titolo esemplificativo; in particolare questa è la procedura tipica seguita dagli studenti del Corso di Laurea di Informatica Musicale:

+ Analisi dello stato dell'arte (Cap.~@chap:stato_arte). \
  E' importante annotare tutto sin da subito usando Typst, perché poi andrà scritto nell'elaborato.

+ Definizione del problema, "design" del sistema, scelta degli strumenti

+ Implementazione

+ Definizione ed esecuzione della campagna di test e/o validazione (Cap.~@chap:test)

+ Definizione dell'indice dell'elaborato

+ Scrittura dell'elaborato e correzione (meglio se in parallelo con gli altri passi)

+ Consegna dell'elaborato

+ Stesura della presentazione, correzione, suggerimenti

== Gestione del Codice
<gestione-del-codice>
Nella maggior parte dei tirocini dei CdL in Informatica, lo studente si troverà a scrivere del codice. Si consiglia di concordare in fase preliminare il modo di condivisione del codice. Per quanto riguarda il LIM, il codice pertinente alle tesi viene generalmente versionato su GitHub (#link("https://github.com/LIMUNIMI");).

Nel caso di utilizzo di git (con qualsiasi remoto, sia esso GitHub, GitLab, Bitbucket, …), si consiglia allo studente di avere una infarinatura generale prima di utilizzarlo per il proprio progetto. Un buon tutorial interattivo è #link("https://learngitbranching.js.org");, anche se include argomenti avanzati che possono essere al di là delle necessità contingenti dello studente.
