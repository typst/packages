= Stato dell'arte
<chap:stato_arte>
Una delle domande più ricorrenti da parte degli studenti è cosa si intenda per "stato dell'arte". Concretamente, si tratta di individuare la situazione corrente riguardo la tematica trattata nell'elaborato. A titolo di esempio, se il lavoro di tesi si concentra su un (presunto) innovativo algoritmo per suggerire i brani di una playlist, è necessario verificare che tale approccio sia veramente innovativo e, in ogni caso, studiare gli approcci alternativi già disponibili in letteratura.

Per ottenere tale risultato, è necessario condurre ricerche approfondite a livello bibliografico (testi di riferimento, articoli scientifici, ecc.) e implementativo (sul web, sugli store, ecc.) #strong[prima] di iniziare il proprio lavoro.

== Risorse
<risorse>
Riguardo gli articoli scientifici, si caldeggia l'uso del motore di ricerca specializzato Google Scholar.#footnote[#link("https://scholar.google.it/");.] Esistono, poi, numerosi repository che consentono di accedere gratuitamente a pubblicazioni scientifiche, tra cui ResearchGate,#footnote[#link("https://www.researchgate.net/");] Zenodo,#footnote[#link("https://zenodo.org/");] e SBA - Sistema Bibliotecario di Ateneo.#footnote[#link("http://www.sba.unimi.it/index.html") con contenuti scaricabili solo dalla rete interna all'ateneo.] In particolare quest'ultimo permette agli studenti dell'Ateneo di accedere gratuitamente a molte pubblicazioni altrimenti accessibili solo a pagamento.

È importante riconoscere, nella grande mole di letteratura scientifica disponibile, i lavori più autorevoli e affidabili. Un primo elemento per orientarsi è che non tutte le sedi di pubblicazione sono uguali. In particolora una regola generale (per quanto non assoluta) è che gli articoli pubblicati su #emph[rivista] sono tipicamente più completi e rigorosi di quelli pubblicati su atti di #emph[convegno];. Un secondo elemento correlato all'autorevolezza della pubblicazione è il numero di citazioni che questa ha raccolto da parte di altri ricercatori (dato visibile ad esempio su Google Scholar). Infine, è opportuno riconoscere le sedi di pubblicazione (riviste e convegni) rilevanti per il settore: per questo, si consiglia di confrontarsi con i propri relatori e di consultare indicatori di qualità come Scimago JR#footnote[#link("https://www.scimagojr.com");] per le riviste e il GII-GRIN-SCIE Conference Rating#footnote[#link("https://scie.lcc.uma.es:8443");] per le conferenze.

== Buone pratiche
<buone-pratiche>
Alcuni consigli di buone pratiche per l'analisi dello stato dell'arte.

- Imparare a leggere in maniera #emph[efficace];. Ci sono migliaia di articoli potenzialmente interessanti, quindi è essenziale riuscire a estrarre in breve tempo gli elementi rilevanti di un articolo senza perdersi nei dettagli (fino a che non sia strettamente necessario), nonché annotare in maniera ordinata tali elementi.

- Imparare a leggere in maniera #emph[critica];. Raramente un articolo scientifico è perfetto, gli aspetti tecnici e gli eventuali punti deboli (metodologie, ripetibilità dei risultati, ecc.) vanno valutati e annotati con attenzione.

- Imparare a seguire le "piste" interessanti. Una volta trovato un articolo rilevante, è utile esaminare

  - gli articoli che esso cita (i suoi riferimenti bibliografici): questo permette di rintracciare riferimenti autorevoli a cui l'articolo si appoggia;

  - gli articoli che lo citano (ad esempio Google Scholar offre questa funzionalità): questo permette di rintracciare riferimenti più recenti che hanno proseguito nella stessa direzione di ricerca.

- Imparare a lavorare iterativamente.

  - Aggiungere alla propria bibliografia gli articoli considerati rilevanti, a mano a mano che vengono trovati.

  - Raggrupparli iterativamente in sottotematiche.

  - Usare inizialmente un approccio "inclusivo" (nel dubbio, aggiungere un articolo in bibliografia piuttosto che scartarlo), e solo in un secondo tempo decidere cosa tenere e cosa scartare.

== Bibliografia e sitografia
<sec:biblio>
La bibliografia di un lavoro scientifico deve necessariamente essere ricca. Tutti i testi in bibliografia devono essere citati almeno una volta nel corso dell'elaborato.

Nella valutazione della bibliografia da parte della commissione, i testi cartacei sono considerati significativamente più validi dei siti consultati. Ne consegue che la bibliografia debba essere ricca di testi pubblicati, siano essi libri, articoli, al limite tesi di laurea o di dottorato o rapporti tecnici. Si suggerisce di evitare citazioni a fonti di dubbia valenza scientifica, quali Wikipedia, W3Schools, ecc.

Se è necessario citare siti Web, esistono tre strade ugualmente accettabili:

+ se il numero di siti non è preponderante rispetto ai testi "tradizionali", è possibile inserirli parimenti in bibliografia;

+ se i siti da citare sono numerosi, è più opportuno creare una sorta di bibliografia parallela e separata, detta #emph[sitografia];;

+ infine, se la citazione dei siti serve a individuare un prodotto e non una fonte di informazioni, la soluzione più opportuna è quella delle note a piè di pagina.

Al momento, 12-06-2025, Typst *non* supporta le bibliografie multiple -- esiste il package alexandria @alexandria per sopperire a questa mancanza. In futuro il template potrà fornire delle funzioni ad-hoc per integrare questa funzione.
